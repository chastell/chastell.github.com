---
date: 2004-09-18 09:56:51 +0200
layout: wycinki
title: Przegląd passy
---

> Kolejny sukces sztuki polskiej. Młody zdolny malarz Rafał Bujnowski wjechał spokojnie do USA, mając w paszporcie wizę, na której zamiast jego przepisowej fotografii był własnoręcznie wykonany portret. W ten sposób artysta zaprotestował przeciw upokarzającej procedurze przyznawania rodakom wiz przez Amerykanów.
>
> Polityka

Chciałem się tu też z Wami podzielić małymi radościami, jakimi było znalezienie we wrześniowej „Olivii”[^1] recenzji filmu <cite>Złe zachowanie</cite> Almodóvara oraz – tym razem w zeszłopiątkowym <cite>Co jest grane</cite> – znanego erotyku Michaela Moore’a <cite>Zabawy z Ronią</cite>; chciałem, ale trochę mi chyba nie wypada, odkąd okazało się, że artykuł <cite>12 największych mścicieli świata</cite> w dodanym do najnowszej „Polityki” <cite>Niezbędniku inteligenta</cite> to nie do końca te kilkanaście stron o komiksie jako sztuce wysokiej, które zdążyłem już sobie dość dobrze wyobrazić w drodze z kiosku do domu.

Myślicieli, chastell. Myślicieli. Hint, hint.

[^1]: bo, tego, <cite>Zmruż oczy</cite> dawali
