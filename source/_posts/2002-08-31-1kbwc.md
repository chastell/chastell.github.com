---
date: 2002-08-31 17:19:37 +0200
layout: wycinki
title: 1KBWC
---

Swego czasu Joe Howley zachęcił mnie do gry zwanej <cite>[1000 Blank White Cards](http://www.trouserarousal.nu/cards/ 'it’s a card game. you make the cards.')</cite>. [Zasady](http://www.trouserarousal.nu/cards/history.html 'zasady na trouserarousal.net') są nad wyraz proste – bierzemy trochę białych karteczek, rysujemy co nam przyjdzie do głowy, robimy z tego talię, siadamy w kółeczko i zaczynamy grać, pilnując, by cały czas mieć na ręce po pięć kart. W czasie gry kolejno dorzucamy karty na stos (każdy po jednej), tak jak nam pasują; dorzucający lub jego ofiara musi daną kartę przeczytać na głos. Zabawa polega na osiągnięciu pewnego krytycznego poziomu absurdu (i pozostaniu nań) oraz badaniu granic własnej wyobraźni. (Chyba.) W czasie rozgrywki dorysowujemy nowe karty, a następnie sukcesywnie wtasowujemy je do talii. Punktację wymyślamy ad hoc.
