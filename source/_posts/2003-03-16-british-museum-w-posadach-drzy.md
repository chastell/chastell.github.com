---
date: 2003-03-16 00:42:00 +0100
layout: wycinki
tags: [pl, wycinki]
title: Virginia wyglądała na jedną z tych dziewcząt, które bez spiralki antykoncepcyjnej czują się jak bez pantofli
---

> Wreszcie znalazł Camela w Bibliotece Północnej. Nie lubili w niej pracować: pomieszczenie było przegrzane, niskie, prostokątne i zastawione zielonymi meblami, co sprawiało wrażenie, że jest się w akwarium dla tropikalnych ryb. Biblioteka Północna przeznaczona była do lektury rzadkich i cennych książek; ponadto pewną liczbę stołów zarezerwowano na wyłączny użytek wybitnych uczonych, którym przyznano również przywilej pozostawiania na nich książek na czas nieokreślony. Stoły te były zazwyczaj puste, jeśli nie liczyć stert książek i kart ze znakomitymi nazwiskami; Adamowi skojarzyło się to z gabinetem figur woskowych, z którego wszystkie eksponaty wyniesiono do konserwacji.
>
> — Co tu robisz? — szepnął do Camela.
>
> — Książka, którą czytam, jest podobno pornograficzna — wytłumaczył Camel. — Musiałem wypisać specjalny rewers i teraz kazali mi czytać ją tutaj, pod okiem kustosza. Chyba chcą mi uniemożliwić masturbację.
>
> — Wielki Boże! Czy myślisz, że mnie też do tego zmuszą, kiedy będę chciał czytać <cite>Kochanka lady Chatterley</cite>?
>
> — Nie sądzę, w końcu teraz każdy może to sobie kupić i masturbować się w domu.
>
> David Lodge, <cite>British Museum w posadach drży</cite>

No ładnie, ładnie. Czytam nocami, pod kołdrą, przy latarce, a i tak się rumienię; niezłą książkę mi tu [koleżanka](http://thoughtscriber.net/ 'Thoughtscriber') pożyczyła, nie ma co. Pozostaje mieć nadzieję, że jak się powiedziało A to wypada powiedzieć B – przy najbliższej okazji liczę na najgłośniejsze z dzieł D. H. Lawrence’a.

(Wracając do Lodge’a: fragmentu „przez kilka chwil bezskutecznie grzebał w rozporku i zaczynał już podejrzewać, że w którymś momencie tego dnia uśpiono go i wykastrowano, kiedy przypomniało mu się, że ma na sobie majtki Barbary” raczej nie skomentuję. Książkę, rzecz jasna, polecam.)
