---
date: 2005-01-04 22:39:46 +0100
layout: wycinki
tags: [pl, wycinki]
title: Kazik, na żywo
---

1\. Bo na całym świecie

> Na Białorusi skradziono traktor podarowany traktorzystce przez prezydenta Aleksandra Łukaszenkę. Do zdarzenia doszło w kołchozie „Iwolsk” w obwodzie homelskim na wschodzie kraju.
>
> Na traktorze był napis: „Kobietom ziemi białoruskiej”. Traktorzystka maszynę dostała miesiąc temu. Nie zdążyła jednak na niej pojeździć. Zanim dyrekcja kołchozu przygotowała wszystkie dokumenty niezbędne do rejestracji, traktor został skradziony.
>
> Białoruskie media nie wykluczają, że była to kradzież „na zamówienie” dla jednego z sąsiednich obwodów w Rosji.
>
> gazeta.pl

2\. koledzy

> Jedni są na zwolnieniach od psychiatry albo uciekają na przyspieszone emerytury, inni biorą leki na rozwolnienie, oczekując na aresztowanie – oto polska załoga największego przejścia granicznego z Niemcami.
>
> Przed świętami dwóch funkcjonariuszy straży granicznej z Kołbaskowa aresztowanych za korupcję wyszło z aresztu. — A to oznacza jedno: dwaj następni sypią — mówi, wyłamując sobie palce pograniczniak z Kołbaskowa, który twierdzi, że „wziął tylko trzy razy i teraz żałuje”. — Przed świętami nikt nie dzwonił z życzeniami, bo wszyscy boją się podsłuchów. W pracy prawie nie rozmawiamy ze sobą, bierzemy środki na rozwolnienie, bo organizm nie wytrzymuje już tego oczekiwania: kiedy po ciebie przyjdą — mój rozmówca rozważa możliwość zgłoszenia się do prokuratury. — Podobno wszyscy będziemy siedzieć.
>
> Z informacji „Gazety” wynika, że objęte tajemnicą śledztwo prowadzone przez służbę wewnętrzną straży granicznej i prokuraturę ujawniło w Kołbaskowie korupcję totalną. Kiedy jeden z pograniczników zdecydował się mówić, śledczy zapytali go, kto jeszcze bierze łapówki. Odpowiedział, że łatwiej będzie wymienić tych, którzy nie biorą. I podał trzy nazwiska. Po chwili dodał jednak: — Głowy nie dam, może to soliści.
>
> „Solistami” nazywa się na granicy tych, którzy biorą na własną rękę, czyli nie należą do łapówkarskiej „spółdzielni”.
>
> gazeta.pl

3\. źle się dzieje.

> 22-latek z Janowca Kościelnego na Warmii i Mazurach odpowie za kradzież łańcucha sędziowskiego.
>
> Nietypowy łup odnaleźli policjanci przeszukujący dom mężczyzny podejrzanego o włamanie do kiosku. Mężczyzna przyznał, że ukradł go kiedy odpowiadał przed sądem w Mławie za inne przestępstwa. Z jego zeznań wynika, że zabrał łańcuch gdy sędziowie wyszli na przerwę. Policja sprawdza czy kradzież zgłoszono.
>
> gazeta.pl
