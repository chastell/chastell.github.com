---
date: 2004-05-10 20:42:13 +0200
layout: wycinki
tags: [pl, wycinki]
title: Protected by Rome herself
---

Ja tylko chciałem powiedzieć, żeby wszyscy, którzy przeczytali w Wyborczej [piątkową recenzję](http://serwisy.gazeta.pl/film/1,22535,2057039.html 'dwie gwiazdki, skandal') <cite>[Van Helsinga](http://imdb.com/title/tt0338526/ 'starring Hugh Jackman and his brow')</cite> raczej się nią nie sugerowali, bo autor tejże recenzji filmu po prostu kompletnie nie zrozumiał. Tak zgrabnej parodii kina akcji i horroru nie było już dawno – ciągłe odwołania do mniejszej lub większej klasyki (<cite>Ligi[^1]</cite>, <cite>X-men</cite>, <cite>Shreka</cite>, <cite>Pulp Fiction</cite>, <cite>Moulin Rouge!</cite>, Gwiezdnych, Bonda, <cite>Imienia róży</cite>, Indiany Jonesa, że o wszelkiej maści Frankensteinach i Draculach nie wspomnę), delikatne smaczki i mrugnięcia okiem do co bardziej rozgarniętych widzów, przerysowanie niemalże wszystkich sztampowych scen współczesnego kina, wreszcie całkiem nieźli David Wenham vel Faramir i Richard Roxburgh, niezapomniany książę z tegoż (świetnego) <cite>Moulin Rouge!</cite>. Nie da się też ukryć, że film już od pierwszych scen ma do siebie naprawdę spory dystans. To lubię.

(Disclaimer: Istnieje oczywiście pewne prawdopodobieństwo, że mam coś nie tak na punkcie [filmów z wampirami, wilkołakami i Kate Beckinsale](/i-nawet-zwroty-akcji-byly '„wycinki” o „Underworldzie”'); tamto też dwa razy w kinie widzieliśmy.)

PS: Nawet [Chlipowi](http://chlip.pl/recenzje/?id=18 'co do trunków, to z Coenem bez Krupniczka się nie obyliśmy') się podobało, chyba.

[^1]: …niezwykłych dżentelmenów; żeby nie było – rzecz fatalna
