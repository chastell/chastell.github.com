---
date: 2003-06-22 15:16:59 +0200
layout: wycinki
tags: [pl, wycinki]
title: Policja niechybnie by nas spałowała
---

Zeszłoponiedziałkowy[^1] PAP:

> Tysiące paryżan – 30 000 według organizatorów i 12 000 według policji – wzięło w niedzielę udział w proteście przeciwko „blokowaniu” kraju przez strajki związkowców, którzy nie godzą się na rządową reformę systemu emerytalnego. […]
>
> Demonstranci wznosili okrzyki na cześć premiera Jean-Pierre Raffarina. Wielu nosiło nalepki „Stop strajkowi!”
>
> PAP

Może to jest jakiś pomysł? Mnie też mocno irytują różnorakie grupy społeczne przyjeżdżające do Warsaw, <acronym title='Default City'>DC</acronym> utrudniać życie mieszkańcom. A jakby tak zebrać z tysiąc szeroko rozumianych informatyków, wsiąść w jakieś autobusy, bo jeżdżenie autobusem na tego typu imprezy to już chyba w tym kraju tradycja (zaraz mi ktoś powie, że tradycja to dąb, który tysiąc lat rósł w górę, niech nikt kiełka małego z dębem nie przymierza! Tradycja naszych dziejów jest warownym murem; to jest właśnie kolęda, świąteczna wieczerza, to jest ludu śpiewanie, to jest ojców mowa, to jest nasza historia, której się nie zmieni – a to co dookoła powstaje od nowa, to jest nasza codzienność, w której my żyjemy, i pewnie będzie miał rację), no więc jakby tak te autobusy zebrać, do tego całego Stowięcina[^2] pojechać, zablokować główną drogę, zrobić jakieś potężne LAN party – mmm, może też by o nas głośno było? Przy okrzykach na cześć premiera się nie upieram.

[^1]: opóźnienie złapałem
[^2]: miejsce urodzin Andy’ego L.
