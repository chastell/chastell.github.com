---
date: 2004-10-31 23:17:31 +0100
layout: wycinki
title: Inżynieria telewizyjna, mmm…
---

> Wreszcie coś ciekawego w telewizji! W dodatku – chyba trochę na przekór oczekiwaniom – ciekawe rzeczy dzieją się już po zakończeniu programu. Artysta Kuba Bąkowski zawładnął emitowanym nocą obrazem kontrolnym – pojawia się na jego tle, ćwicząc jogę lub wykonując pompki. Dla kogoś, kto przysnął przed telewizorem i zbudził się w środku nocy, ten widok może wydawać się snem, ale wszystko dzieje się naprawdę w publicznej telewizji i w dodatku niesie z sobą krzepiące przesłanie. Oto artysta, który czuwa, kiedy inni śpią, i wprowadza życie w sferę całkowicie zdehumanizowaną, zdominowaną dotąd przez abstrakcyjną inżynierię telewizyjną.
>
> Wysokie Obcasy

Ja to tam zawsze uważałem, że obraz kontrolny sam w sobie jest dość ciekawy, a z tymi tekstami „kanał lewy… kanał prawy…” to już w ogóle.
