---
date: 2003-10-02 03:10:10 +0200
layout: wycinki
tags: [pl, wycinki]
title: Oficjalna gra polskich blogerów
---

> „jak już będziesz miał brykające KDE to oczywiście `apt-get install lbreakout2`” – o, i to mnie się podoba, wiesz co dobre
>
> [MiMaS](http://mimas.ceti.pl/blog/ 'majaczenia prawie codzienne')

Hadko się przyznać, ale co tam… U nas rekord we !FREAKOUCIE! – to wtedy, gdy zamiast grać po prostu jeden z 47 zestawów gra się do ostatniej rakietki[^1], a poziomy wybierane są losowo spośród wszystkich 946 możliwych – no więc u nas aktualnie rekord dzierży Marta: 800k punktów do moich skromnych 770k. Co pewnie dla lbreakoutowych wyjadaczy warte jest co najwyżej prychnięcia, ale nam nie przyszło wcale tak łatwo, zresztą sami spróbujcie tak usiąść i z marszu machnąć osiemset tysięcy, to pogadamy (co prawda przyszła kiedyś, kiedy grałem sobie w single-playera, też chciała zagrać, więc odpaliłem jej równolegle drugą kopię, po czym graliśmy na zmianę i ja na tej swojej nastukałem ponad 900k, a zapisały się tylko wyniki z tej jej, no ale kto mi uwierzy).

Więc, tego. Jeśli chcecie <del>kompletnie nas zdołować</del> zachęcić nas do pracy nad sobą – dajcie znać jak Wam idzie; gierkę można ściągnąć [stąd](http://lgames.sourceforge.net/ 'LGames') (lojalnie ostrzegam, że windowsowy port miewa kłopoty z dźwiękiem). Tylko potem nie mówcie, że mieliście coś ważnego do roboty…

[^1]: rakietki?
