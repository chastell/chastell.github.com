---
date: 2003-01-21 09:23:11 +0100
layout: wycinki
tags: [pl, wycinki]
title: Jeszcze o studiowaniu
---

W czasach mojej młodości[^1] regularnie co miesiąc dreptałem do kiosku celem nabycia <cite>Kelvina & Celsjusza</cite>, czyli polskiej wersji komiksu <cite>Calvin and Hobbes</cite>. Dla niezorientowanych – Calvin jest lekko zwariowanym, hiperaktywnym sześciolatkiem, a Hobbes to jego pluszowy tygrys.

Ostatnio jeden ze stripów szczególnie wpadł mi w oko. Calvin właśnie próbuje zabrać się do nauki:

> Wiedza nie sprzyja zdecydowanemu działaniu.
>
> Nadmiar informacji ujawnia komplikacje i przeszkody.
>
> Raptem dociera do ciebie, że nie ma spraw oczywistych i prostych. Powtarzam – wiedza paraliżuje.
>
> Jestem człowiekiem czynu. Nie podejmę takiego ryzyka!
>
>  

(Komentarz Hobbesa – „jesteś ignorantem, ale mimo wszystko jest w tym coś z działania” – pominę milczeniem.)

PS: Znalazłem. To [strip z 21 września ’93](wycinki/ch930921.png 'The more you know, the harder it is to take decisive action').

[^1]: czerwiec ’94 – kwiecień ’95
