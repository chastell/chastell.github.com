---
date: 2002-05-09 01:26:10 +0200
layout: wycinki
tags: [pl, wycinki]
title: PAP, spam i Lech W.
---

Już miałem zrobić sobie święto i położyć się spać przed pierwszą, gdy przyszedł do mnie [Dziennik PAP-u](http://dziennik.pap.pl/ 'Dziennik Polskiej Agencji Prasowej'), a w nim ciekawa informacja:

> Niezamówione informacje handlowe będą mogły być wysłane pocztą elektroniczną lub SMS-em tylko po uprzedniej zgodzie adresatów takich informacji – zakłada rządowy projekt ustawy o świadczeniu usług drogą elektroniczną.
>
> PAP

Czyżby wreszcie koniec ze [spamem](http://chlip.pl/felietony/20 'czym jest spam?')?

Z innych ciekawostek: były prezydent Lech W. będzie miał nową pracę jako doradca w amerykańskiej firmie nowych technologii. „Chodzi o mój punkt widzenia na różne rzeczy, które dzieją się tu i gdzie indziej, zarówno polityczne, jak i możliwości rozwoju ekonomicznego. […] Zdecydowałem się, bo po pierwsze lubię nowości, a po drugie to rokuje nadzieje, że będę mógł zrobić coś dla Polski.” Ten facet jest po prostu _niesamowity_.
