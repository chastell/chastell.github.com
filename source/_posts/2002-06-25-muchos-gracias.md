---
date: 2002-06-25 21:54:22 +0200
layout: wycinki
title: Muchos gracias
---

Lipcowy „[Świat Nauki](http://www.swiatnauki.pl/ '…czyli polski „Scientific American”')”, w moim ulubionym dziale <cite>Jak i dlaczego</cite> tłumaczy jak to jest, że mucha potrafi usiąść na suficie:

> Mucha, jak wszystkie owady, lata grzbietem do góry, czyli nogami do dołu, musi zatem przed wylądowaniem na suficie odwrócić się o 180 stopni, nie tracąc przy tym stateczności. Ponieważ leci z dość dużą prędkością – około 30 km/h – na wykonanie tego manewru ma bardzo mało czasu. […]
>
> Gdy mucha ma zamiar lądować, zbliża się do sufitu i unosi przednie nogi powyżej linii grzbietu. Każda z nich zakończona jest dwoma pazurkami, pod którymi znajdują się poduszeczkowate przylgi pokryte kleistą wydzieliną. Znalazłszy się odpowiednio blisko sufitu, zahacza o niego pazurkami, a moment później przywiera przylgami przednich nóg. Następnie pod wpływem siły bezwładności wykonuje zwrot i dotyka podłoża pozostałymi czterema nogami, siadając na nim zwrócona grzbietem do dołu, a głową w przeciwną stronę niż ta, z której nadleciała.
>
> Świat Nauki

…widać, że się muszę uczyć do jutrzejszego egzaminu z <acronym title='podstawy teoretyczne kryptografii i ochrony informacji A'>PTKA</acronym>, prawda?
