---
date: 2002-06-27 01:40:08 +0200
layout: wycinki
title: Czy można stąd zadzwonić na miasto?
---

Znów mi się na wycinek filmowy zebrało, więc szybko podsumuję cztery ostatnio widziane przeze mnie pozycje:

* <cite>[Dzień Świra](http://www.filmweb.pl/Dzien.Swira '…na filmweb.pl')</cite> – film, którego kampanii reklamowej _kompletnie_ nie rozumiem. Z materiałów na świr.pl wynika, że jest to prymitywna komedia dla mało wymagającej publiczności, i na taki film nastawiłem się idąc do kina. Spotkało mnie bardzo miłe rozczarowanie, film jest ogólnie wcale nie do śmiechu i naprawdę dobry, choć zdecydowanie nie dla wszystkich.
* <cite>[Seksmisję](http://www.filmweb.pl/Seksmisja '…na filmweb.pl')</cite> mogę oglądać zawsze i wszędzie. Pamiętam, gdy po raz pierwszy puszczała ją telewizja (miałem wtedy ~siedem lat i pamiętam, że te „dobrze zbudowane rozgrywające” zrobiły na mnie duże wrażenie), i w zasadzie każdy następny raz tylko pogłębiał moją miłość do tego filmu. ’Nuff said.
* <cite>[Spider-Man](http://imdb.com/Title?0145487 'With great power comes great responsibility')</cite> – w zasadzie zgadzam się z [recenzją](http://film.gazeta.pl/film/1,22531,886111.html 'na gazeta.pl') z piątkowego <cite>Co jest grane</cite>, tyle, że przy takim samym opisie dałbym jednak trzy gwiazdki.
* <cite>[Helikopter w ogniu](http://imdb.com/Title?0265086 'Leave no man behind')</cite> – typowy amerykański film wojenny. Tym razem wojna dość współczesna (Somalia ’92), reżyserem Ridley Scott, a twarze żołnierzy bardzo znane z innych najnowszych produkcji (Hartnett, McGregor, Bloom…). Ale – poza tym – nic nowego; ot, taki sobie filmik na zmęczony wieczór.
