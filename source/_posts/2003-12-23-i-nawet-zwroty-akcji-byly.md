---
date: 2003-12-23 18:23:17 +0100
layout: wycinki
tags: [pl, wycinki]
title: I nawet zwroty akcji były
---

Bo, [widzisz](http://chlip.pl/?id=538 'kino domowe według Chlipa'), trzeba wiedzieć kiedy. Żeby nie było tłumów, popcornu, komórek, tychże komórek właścicieli, mlaskania, spóźniania, hałasowania itp. – nawet gdy idzie się na klasyczny [film dla chłopców](http://imdb.com/title/tt0320691/ 'An immortal battle for supremacy'). 9<sup>20</sup>, wigilia Wigilii: bilety po dychę i stanowimy z Coenem połowę widowni.

A film? Jeśli idzie się z zerowymi oczekiwaniami – całkiem spoko. Chyba taka właśnie powinna być produkcja o wampirach, wilkołakach i latających w obie strony srebrnych kulach; do tego nienajlepsze efekty graficzne i świetne, czarno-niebiesko-miejscami[^1]-brudnoczerwone zdjęcia. Biorąc pod uwagę nasze [ostatnie doświadczenia](/look-a-duck 'wycinek m. in. o serii fatalnych filmów') w tej kategorii trudno się z Coenem nie zgodzić: jesteśmy na wznoszącej. :o)

Całość pięknie uzupełnia Bill Nighy (vel niezapomniany rockman [Billy Mack](http://imdb.com/title/tt0314331/ 'a to już naprawdę b. fajna komedia romantyczna')) w roli takiego wampirzego Gil-galada. Niemalże polecam.

[^1]: rezydencja wampirów, wiadomo
