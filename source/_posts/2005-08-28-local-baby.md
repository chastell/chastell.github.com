---
date: 2005-08-28 18:54:50 +0200
layout: wycinki
tags: [pl, wycinki]
title: Local, baby
---

> 80-kilogramowy kamień symbolizujący jedność Szwajcarii miał być we wrześniu jedną z głównych atrakcji tradycyjnego konkursu rzucania głazami. W sobotę został jednak skradziony z hotelu w Interlaken, gdzie był wystawiony na pokaz. Konkurs upamiętnia pojednanie lokalnego watażki z założycielem Berna w XIII w. Nie wiadomo, kto ukradł kamień, wiele śladów wskazuje jednak na francuskojęzyczną młodzieżówkę z regionu Jury, której nie podoba się, że część tego regionu, gdzie mówi się po francusku, należy do niemieckiego kantonu Szwajcarii. Ta sama grupa skradła już ten sam kamień w 1984 r. i zwróciła go dopiero 17 lat później.
>
> [gazeta.pl](http://serwisy.gazeta.pl/swiat/1,34180,2880713.html 'Zniknął kamień symbolizujący jedność Szwajcarii')

(A notka o jadowitych duchownych – „wąż zdechł po ukąszeniu duchownego” – już w całości niedostępna, szkoda.)

Redakcja siedzi sobie właśnie w [Czułym](http://czulybarbarzynca.pl/ 'dobre czekolatte mają'), wcina tartę kajmakową, sączy sok z brzozy (opłacalny eksperyment) i jest jej generalnie całkiem dobrze. `desaxe` dostał dziś [nowe ubranko](http://www.google.com/search?q=jansport+laptop+shockshield+sleeve 'Flash na oficjalnej nie pozwala linkować') i uczy się jeździć w plecaku (opłacalny eksperyment), wczorajsze machanie rękami w Stołecznym Królewskim Mieście Krakowie udane nad wyraz (czyt. opłacalny eksperyment) – pewnie dlatego, że jednodniowe – i nawet na wizytę w ukochanym [Massolicie](http://massolit.com/ 'owing the the newness of our website, we as of yet have no frequently asked questions') starczyło czasu, gdyby nie dzisiejsze zaspanie to dałoby się jeszcze raz pociągiem tam i z powrotem myknąć. Może za tydzień, hm, i panienka ze stoiska z t-shirtami znów zapyta „may I help you?” jeśli w swojej koszulce LOCAL HERO będę.
