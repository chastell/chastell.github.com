---
date: 2002-09-15 21:33:56 +0200
layout: wycinki
tags: [pl, wycinki]
title: Przyczajony kinoman, ukryty ślimak
---

Oto kolejny z serii wycinków filmowych chastella:

* <cite>[Bóg jest wielki a ja malutka](http://imdb.com/Title?0287986 '„Dieu est grand, je suis toute petite” na imdb.com')</cite> – nie potrafię powiedzieć czemu[^1], ale strasznie mi się ten film nie spodobał. Po piętnastu minutach chciałem wyjść z kina <cite>Wczasowicz</cite> w Iwoniczu Zdroju, potem udało mi się przespać godzinkę, końcówkę jakoś przemęczyłem. Nie polecam, choć pewnie są tacy, którym film przypadł do gustu.
* <cite>[Przyczajony tygrys, ukryty smok](http://imdb.com/Title?0190332 '„Wo hu cang long” na imdb.com')</cite> – obraz bardzo ładny, sceny walki zarazem artystyczne, zabawne i fajne, ale nie przetrwałem do końca. Ja chyba za mało cierpliwy ostatnio jestem…
* <cite>[Pianista](http://imdb.com/Title?0253474 '„The Pianist” na imdb.com')</cite> – no nie wiem. Pierwsza część filmu sprawiła na mnie wrażenie próby nakręcenia „krótkiej historii Warszawy 1939-1943 dla opornych”, druga była już stawniejsza, ale też bez rewelacji. Z ciekawszych (?) refleksji: siedząc w [gmachu](http://pkin.pl/ 'Pałac Kultury i Nauki') wybudowanym przez Rosjan oglądałem historię warszawskiego Żyda w filmie polskiego reżysera, w którym Niemcy mówią po niemiecku, ale Polacy – po angielsku…
* <cite>[Ziemia niczyja](http://imdb.com/Title?0283509 '„No Man’s Land” na imdb.com')</cite> – jeden z najlepszych filmów jakie widziałem od czasu <cite>[Bracie, gdzie jesteś?](http://imdb.com/Title?0190590 'They have a plan, but not a clue')</cite>. Dawno nie bawiłem się na filmie tak dobrze, a zarazem nie wiedziałem co powiedzieć jeszcze _długo_ po wyjścu z kina. Gorąco polecam.

[^1]: chyba głównie dlatego, że bohaterowie mi się głupi wydali…
