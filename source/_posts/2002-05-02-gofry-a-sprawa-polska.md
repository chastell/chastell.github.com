---
date: 2002-05-02 00:13:23 +0200
layout: wycinki
tags: [pl, wycinki]
title: Gofry a sprawa polska
---

Odjęło mi mowę:

> Uczniowie człuchowskiego liceum im. Stefana Czarnieckiego pobili rekord Guinnessa w długości trwania lekcji. Przez ponad 40 godzin uczyli się o Stefanie Żeromskim. […]
>
> „Podczas bicia rekordu zjedliśmy kilometr paluszków, 230 listków sałaty, cztery kilogramy dżemu z żurawin oraz wypiliśmy dwa kilogramy kawy i trzy kilogramy herbaty. Głównym posiłkiem były gofry” – powiedział w środę PAP wychowawca klasy dr Krzysztof Kuźniar.
>
> Z inicjatywą bicia rekordu wystąpili w ubiegłym roku sami uczniowie.
>
> „Zgodziłem się na próbę. Postawiłem jednak warunek, że musi to być coś mądrego. Program wyklarował nam się w ubiegłym miesiącu. Wybraliśmy temat »Stefan Żeromski wielkim twórcą jest« i rozpoczęliśmy przygotowania. Wybraliśmy taki temat na przekór tym, którzy do tej pory nie przyznali pisarzowi Nagrody Nobla” – dodał Kuźniar.
>
> Nad bezpieczeństwem młodzieży czuwało trzech lekarzy oraz trzy pielęgniarki. Nie doszło jednak do żadnych zasłabnięć podczas trwania lekcji. Jedyną osobą poszkodowaną była dziewczyna, która przez nieuwagę potknęła się i doznała urazu obojczyka. Po udzielonej pomocy medycznej mogła jednak dalej kontynuować naukę.
>
> PAP
