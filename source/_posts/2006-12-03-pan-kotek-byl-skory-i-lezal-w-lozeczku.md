---
date: 2006-12-03 21:49:35 +0100
layout: wycinki
tags: [pl, wycinki]
title: Pan kotek był skory (i leżał w łóżeczku)
---

opi
: w takim razie będę jutro
: przynajmniej zahaczę o ten szoł

chastell
: Fydrycha[^1]?
: (to spotkanie o książce będzie)

opi
: książki nie czytałem
: ale jak większość krytyków w Polsce
: nadal mam swoją opinię

chastell
: och, _tym bardziej_ masz

opi
: właśnie
: jestem pewien że tak książka w jakiś sposób mnie obraża
: więc pytam: czemu mnie pan obraża
: i jeśli mnie pan nie przeprosi, książki nie kupię

---

chastell
: <blockquote><p>Drodzy Pracownicy, Studenci, Doktoranci, Szanowni Państwo</p><p>Miło mi poinformować Państwa, że jeszcze istnieje możliwość zorganizowania Balu Sylwestrowego w Politechnice, nawiązującego do pięknych, przedwojennych tradycji eleganckich balów w Dużej Auli. Katering, dekoracje i oświetlenie Auli byłyby wykonane przez firmy sprawdzone w latach ubiegłych, współorganizujące <cite>Bale u Fizyków</cite>, zaś do tańca grałaby nasza Uczelniana orkiestra taneczna The Ingenieers Band. […]</p><p>Andrzej Jakubiak, Prorektor</p></blockquote>
: …

&lt;ona&gt;
: fajne

chastell
: no chyba żartujesz, jakiś koszmar

&lt;ona&gt;
: dlaczego koszmar?

chastell
: pomijając, że
: <blockquote><p>Wstępne oszacowanie kosztów przewiduje cenę do 330 PLN dla pracownika PW i taką samą dla osoby towarzyszącej, do 200 zł dla studentów Politechniki oraz kwotę 380 PLN dla osób spoza Uczelni.</p><p></p></blockquote>

&lt;ona&gt;
: ja pierniczę

chastell
: Sylwester to ostatni czas, który chcę spędzać z ludźmi z PW

&lt;ona&gt;
: Ty jak Ty, ale ja bym się na taki bal wybrała, jakiś – zwłaszcza w starym dobrym stylu
: i idą tam ci, którzy lubią ludzi z PW; nie jesteś targetem po prostu
: [chociaż koszty też ten target zmniejszają, a właściwie specyfikują – przyjdzie tylko śmietanka]
: i będzie żreć kawior! [taka to śmietanka, z cytrynkom]

chastell
: i czemu niby mam płacić więcej, żeby studenci mogli płacić mniej?

&lt;ona&gt;
: te, doktorant

chastell
: chyba, że się na studenta łapię, to ok

&lt;ona&gt;
: studenci z założenia nie zarabiają, dlatego w państwie socjalnym mają tańsze bilety na autobus i bal

chastell
: że na autobus to jeszcze rozumiem, ale na bal?

&lt;ona&gt;
: no jasne, chleba i igrzysk, biletów i bali, tak już mają te studenty pieprzone

---

Ania
: K.: Na czym skończyliśmy? To musiało być coś fascynującego.
: B.: Mówiłeś, że jesteś mistrzem.
: [przynajmniej mu się poprawił humor, więc spoko]

---

(Opis na komunikatorze: the best thing for being sad is to learn something. @ [#ubuntu-classroom](https://wiki.ubuntu.com/UbuntuOpenWeek 'Ubuntu Open Week').)

opi
: ale… czemu jesteś smutny?

chastell
: ależ to cytat z klasyki jest.

: <blockquote><p>‘The best thing for being sad,’ replied Merlyn, beginning to puff and blow, ‘is to learn something.’</p><p>T. H. White, <cite><a href='http://en.wikipedia.org/wiki/The_Once_and_Future_King' title='na Wikipedii'>The Once and Future King</a></cite></p></blockquote>

opi
: nie znam
: do bookmarków, jak wytrzeźwieję

---

&lt;ona&gt;, 23<sup>08</sup>
: przestawiłam zegarek w kompie
: aktualnie jest 19<sup>08</sup>
: czuję się świetnie

---

opi
: stary, powiedz mi, co byś zrobił, gdybyś usłyszał tyradę pod tytułem: „Faceci są źli, ślepi i do dupy, a kobiety są zagubione, ale kochają tych idiotów – ale kiedy znajdą swój głos – to mówią czego na serio chcą!”

chastell
: dałbym szpicrutę i dał się wykazać?

opi
: a serio
: nienawidzę, jak ktoś generalizuje

chastell
: wszyscy generalizują.
: (grins, ducks and rolls)

opi
: nie wszyscy używają tego za argument w rozmowie
: w stylu „Najechał na mnie czerwony maluch. Wszystkie czerwone maluchy prowadzone są przez wariatów!”

chastell
: no moim zdaniem w tym akurat jest sporo prawdy :]

opi
: odwal się :D

---

Ania
: Patrz pan, [gdzie mnie ten gógiel przekierowuje](http://www.atheist.net/ 'Atheistic Forum')
: a w mailu było tylko niewinne „wake up”

chastell
: a godforsaken organization
: ładne

Ania
: natychmiast sobie zabookmarkowałam

---

chastell
: nie mam czasu teraz przeczytać treści, ale tytuł Yossiego jak zwykle już mnie zachęca: <cite>[But WHY are you ‘Re-executing’ yourself, you fucking wanker?!!](http://www.mail-archive.com/hates-software@siesta.unixbeard.net/msg01473.html 'he’s debugging a makefile')</cite>

&lt;ona&gt;
: „I work on a system built with a big, hairy, stinking pile of intertwingled make snippets. Fuck my life.”
: no normalnie, facet czyta w moich myślach

---

M.
: jak zdrowie?

chastell
: nikt się nie dowie, najwyraźniej
: ale pani doktór sprawiała wrażenie, że udaje, że się dowie
: dostałem Groprinosin i mam jeść
: wymogłem zwolnienie do końca tygodnia
: i do przodu

M.
: zwolnienie
: i pewnie w związku z tym
: pracujesz…

chastell
: i widać, jak się teraz rozglądam, niewinnie pogwizdując pod nosem, tak?
: wiesz, no trochę muszę
: świat się zawali bez mojej pracy, jak wiadomo

M.
: głupek

---

Mover
: Jak żyjesz?

chastell
: no, lepiej niż wczoraj, ale gorzej niż myślałem
: byłem u pani doktór
: dała mi jakieś leki (Groprinosin?) i kazała odpoczywać do końca tygodnia

Mover
: <blockquote><p><strong>GROPRINOSIN</strong></p><p>Zakażenia skóry i błon śluzowych wirusem opryszczki zwykłej typu I i II. Lek wspomagający w leczeniu kłykcin kończystych (opryszczka narządów rodnych). Podostre twardniejące zapalenie istoty białej mózgu.</p><p></p></blockquote>
: Man!
: Przepraszam, ale rozbawiła mnie ta istota biała mózgu.
: Dalej nie czytam, bo mi się słabo robi.

chastell
: ja nigdy nie góglam za lekami, co mi dają
: oduczyłem się po pierwszej próbie
: Chlipalski miał kiedyś
: jakieś świństwo
: i mu dali lek, co to jak pogóglał…
: <blockquote><p><a href='1129495998' title='geek w szpitalu'>najśmieszniejsze jest to</a>, że jak zapytałem co mi dają i wygooglałem to pierwsze 5 notek było o tym że jakieś dziecko umarło od tego zastrzyku bo miało „rzadką genetyczną nieprzyswajalność” Biotraxonu =)</p><p></p></blockquote>
: o, i jest moje ulubione przeciwwskazanie
: „Leku nie wolno podawać w uczuleniu na Groprinosin.”
: ja wiem, że tak trzeba
: ale generalnie „Przeciwwskazania: Leku X nie wolno podawać w uczuleniu na X” to taka niepokojąca klasyka

Mover
: Coś muszą pisać
: „Pogotowia nie wzywać w przypadku uczulenia na Pavulon”

---

A Tantum Verde w aerozolu, poza rozdziałem „Co to jest Tantum Verde, aerozol do stosowania w jamie ustnej i gardle i w jakim celu się go stosuje” ma instrukcję użycia zaczynającą się od „1. Podnieść kaniulę nebulizatora”. Niestety kaniula mojego nebulizatora była zepsuta i pierwsze kilka dawek zamiast wylądować w jamie ustnej (i gardle) pociekło po pojemniczku; na szczęście po rozebraniu nebulizatora i krótkich oględzinach kaniuli wszystko działa już jak w zegarku.

[^1]: był w Tarabuku
