---
date: 2003-11-17 08:42:41 +0100
layout: wycinki
tags: [pl, wycinki]
title: Muszę się do Malko po tę książkę zgłosić
---

W ramach nadrabiania zaległości prasowych: zeszłotygodniowa „Polityka”. Sensowniejszy-niż-zwykle [Stomma](http://archiwum.polityka.pl/art/381480.html 'Oszczędzanie podeszwy'), bardzo fajny [Pilch](http://archiwum.polityka.pl/art/381481.html 'Bóg wybacza') (polemika ze [Stommą poprzednim](http://archiwum.polityka.pl/art/381355.html 'O istocie rzeczy'), który to był z kolei polemiką z [Pilchem sprzed tygodni czterech](http://archiwum.polityka.pl/art/381214.html 'O kunszcie nogi'); jeżeli ja – będąc w sprawach piłki nogą zupełną – jestem w stanie przeczytać taki felieton za jednym zamachem, to znaczy że jest on co najmniej dobrze napisany, howgh), do tego kilka ciekawych artykułów – oraz poniższa notka:

> [Cezary Bodzianowski] prowadzi działalność artystyczną polegającą na kreowaniu tzw. zdarzeń. W ich ramach m. in. nosił na głowie jajko spacerując po Piotrkowskiej w Łodzi, sprzedawał kałuże, latał nad miastem samolotem, by zakreślać granice sztuki. Ostatnio Bodzianowski zdecydował się na kontynuację tematu lotniczego, ale w lesie. W Białymstoku zapakował do autokaru kilkudziesięciu ciekawskich i wywiózł ich do puszczy. Ludność rozeszła się między drzewami, chodziła, chichotała i zastanawiała się, co to będzie? Nic nie było, bo po kilkunastominutowym spacerze artysta dał znak do odwrotu, podziękował za udział w zdarzeniu i zapakował uczestników na powrót do autokaru. Wyjaśniając sens akcji (czy też jego brak?), Bodzianowski poinformował, że zdarzenie nosiło tytuł <cite>Szkółka szybowcowa</cite>. Uczestnicy mogli w niej doświadczyć, jak w lesie na świeżym powietrzu szybują ich myśli.
>
> Polityka

chastell
: to mi się podoba, wreszcie sztuka którą rozumiem

Thoughtscriber
: no, Bodzianowski to w ogóle wesoła postać
: Twoja siostra ma o nim wielką książkę
: dobre było jak chodził po Narutowicza
: bo to przejście dla pieszych widać z okna które widać w <cite>Łódzkich Wiadomościach Dnia</cite> za prezenterem
: i on chodził w kółko po tym przejściu
