---
date: 2004-11-10 03:43:12 +0100
layout: wycinki
title: Termin „mat” pochodzi od arabskiego zwrotu ash-shaykh mat, który znaczy „szejk został zabity”
---

> [Drugi diagram](http://pl.wikipedia.org/wiki/Wieczny_szach#Szalona_wie.C5.BCa 'wieże szaleją') ilustruje znany motyw, zwany „szaloną wieżą”. Czarne mają dużą przewagę materialną, ale ze względu na niefortunne ustawienie swoich wież nie mogą osiągnąć zwycięstwa. Biała wieża samobójczo atakuje czarnego króla <code>Wb7+!</code> W rzeczywistości jest nietykalna: jeśli czarny król pobije wieżę, biały znajdzie się w pacie, co natychmiast kończy grę remisem. Uciec od wieży też nie ma sposobu. Na <code>Ka6</code> białe odpowiedzą <code>Wa6+</code>. Czarny król może jedynie miotać się w górę i w dół w skrajnej kolumnie prześladowany przez szaloną wieżę, a pozostałe czarne bierki – biernie się przyglądać. Podobna lecz nieco bardziej skomplikowana pozycja powstała w partii Post-Nimzowitsch (Niemcy, 1901), w której czarna szalona wieża molestowała białego króla, przez czterdzieści posunięć ganiając go po całej szachownicy.
>
> [Wikipedia](http://pl.wikipedia.org/wiki/Wieczny_szach 'wieczny szach')

Pod pretekstem wizyty w Daily Café panna Thoughtscriber kazała bronić honoru Białych, a że przerwę miałem coś koło dwudziestoletnią to się dokształcam. [Chwała Wikipedii, dobrze piszą.](http://pl.wikipedia.org/w/wiki.phtml?title=HWDP&oldid=402802 '…i inne rozwinięcia')
