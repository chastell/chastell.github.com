---
date: 2002-09-19 19:14:34 +0200
layout: wycinki
tags: [pl, wycinki]
title: Сестра
---

Niedawno znalazłem na balkonie niespodziankę – gołębica z okolicy złożyła w jednej z naszych doniczek dwa jajka. Gdy wychodziliśmy je obejrzeć odfruwała przerażona, ale po chwili do nich wracała. Niestety, ostatnio zupełnie przestała się potomstwem interesować, więc musieliśmy podjąć decyzję co z tym fantem zrobić (życie to jest jednak czasami okrutne).

Z dyskusji rodzinnych:

> — Mama powiedziała, żeby je na podwórko wynieść, ale N. miała pomysł, żeby może je do zoo oddać…
>
> — Te jajka? Do zoo? Możemy tam również oddać żółty ser i śmietanę.
>
>  

Na takie siostrzane dictum nie pozostało mi nic innego jak jajka jednak wynieść. Pocieszam się, że maleństa i tak się już nie wyklują, może choć jakiś kotek sobie większe śniadanko chapsnie.

A Kasia, poza ciętym językiem, ma także całkiem niezłego bloga. W zasadzie to ma go od czterech miesięcy, ale dopiero ostatnio jakoś częściej pisuje. Tylko design mi sie nie podoba, jak będę miał chwilkę wolną[^1] to jej coś lepszego sklecę.

Niemniej – [Malkontenta](http://malkontent.pl/ 'Usługi malkontenckie') gorąco polecam.

PS: Dzisiejszy <cite>deeplyshallow</cite>:

> — Chciałbym mieć brata. Zawsze chciałem mieć.
>
> — Ja nie mam brata. Ale moja siostra ma.
>
> [deeplyshallow](http://deeplyshallow.com/archive/000423.html#000423 '„Engaging intellect”')

[^1]: najbliższa w lipcu 2007, zdaje mi się…
