---
date: 2004-07-12 22:38:27 +0200
layout: wycinki
tags: [pl, wycinki]
title: Serdeczny jak biskup w Boże Narodzenie
---

Wiem, że pewnie ryzykuję metkę skrajnego antyklerykała dzieląc się z Wami [najnowszymi doniesieniami](http://wiadomosci.gazeta.pl/wiadomosci/1,53600,2176601.html 'gazeta.pl: Nowy skandal w austriackim Kościele katolickim') z życia austriackiego kościoła katolickiego, ale słowa biskupa Krenna z ostatniego akapitu to zdecydowanie tekst miesiąca:

> Tysiące zdjęć duchownych w niedwuznacznych pozach i dziecięca pornografia z polskiego internetu na komputerze w seminarium duchownym w austriackim St. Pölten. — To sztubackie wygłupy, to nie ma nic wspólnego z homoseksualizmem — bagatelizuje skandal biskup Kurt Krenn odpowiedzialny za seminarium. […]
>
> Kilka spośród rzekomo 40 tys. zdjęć zarekwirowanych w seminarium publikuje austriacki tygodnik „Profil”. Przedstawiają dotychczasowego rektora seminarium sięgającego ręką do rozporka studenta i sekretarza biskupa w objęciach z innym seminarzystą. Obaj wykładowcy podali się już do dymisji. […]
>
> Tygodnik pisze o nagminnym współżyciu seksualnym kierownictwa seminarium ze studentami, o pijackich orgiach w budynku uczelni, a nawet o nazistowskich hasłach słyszanych przez świadków podczas takich libacji.
>
> Prokurator Walter Nemec potwierdził, że część zdjęć przedstawia seminarzystów „w perwersyjnych sytuacjach ze swoimi przełożonymi”. […]
>
> Biskup Krenn przyznał, że widział jedno ze zdjęć, ale nie dopatrzył się w nim niczego naprawdę zdrożnego. Według biskupa Krenna zdjęcie zrobiono podczas przyjęcia bożonarodzeniowego, a wtedy wszyscy są serdeczniejsi niż zwykle.
>
> gazeta.pl
