---
date: 2006-12-12 13:08:59 +0100
layout: wycinki
title: Tej płyty da się słuchać
---

[Widząc się przelotnie](http://czerski.art.pl/?n=418 'ej, ziom, Warszawa da się lubić…') dwa tygodnie temu z Czerskim wsunął mi był on w kieszeń tajemniczą czarną kopertę formatu 12″, która to koperta zawierała płytę, na której to z kolei płycie znalazłem nie tylko otwierający ją, a poznany podczas mroczno-cynicznych kwietniowych dyskusji o Życiu i Kobietach „wokal nagrywany partyzancko i zanim usłyszałem muzykę, dlatego tak z dupy brzmiący”, ale i dwanaście innych, smakowitych kompozycji z Trójmiasta; z kompozycji co jedna to lepsza, więc z typową dla siebie prostotą i niewymuszoną egalitarnością[^1] do <cite>Żółknięcia</cite> nieśmiało dorzucę wskazania na <cite>Spać</cite>, <cite>Lunę</cite> oraz <cite>Piosenkę potencjalną</cite>.

Wczoraj ruszyły [towary.art.pl](http://towary.art.pl/ 'Kossakowski, Piotrowski, towar zastępczy, Czerski'), od jutra w EMPiK-ach <cite>Ciche dni</cite> można dostać z najnowszym Ha!artem. Co niniejszym gorąco polecam, tak.

PS: Cała płyta jest już [dostępna](http://towary.art.pl/ciche-dni/ 'po remiksach ich poznacie') na towarach.art.pl.

[^1]: Czerski 1, Kossakowski 1, Piotrowski 1, trio 1
