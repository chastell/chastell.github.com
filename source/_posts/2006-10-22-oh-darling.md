---
date: 2006-10-22 14:43:24 +0200
layout: wycinki
tags: [pl, wycinki]
title: Oh, darling, I guess my mind’s more at ease
---

Dwa koncerty, które sprawiają, że chce się żyć: fantastyczni czwartkowi Makowicz z Możdżerem z M. w Filharmonii i – w ramach, prawda, szerokich zainteresowań muzycznych – wczorajszy Warsaw Reggae Fest z opim, offtzą, Arturem, Grayem i Wojciechem w Palladium.

Makowicz i Możdżer (z klasyki prawie-tłumaczeń: „a teraz znana kompozycja <cite>[Don’t Get Around Much Anymore](http://www.google.com/search?q=%22Don%E2%80%99t+Get+Around+Much+Anymore%22+lyrics 'ach ta Możdżerowa licentia poetica…')</cite>, czyli <cite>Nie kręć się tu już</cite>”…) byli rewelacyjni i przerabiając Szopena, i grając siebie nawzajem („pozwolicie państwo że zaprezentuję jak to _powinno_ brzmieć”), i, wreszcie, grając Bernsteina, Cole’a Portera czy Duke’a Ellingtona. Muszę częściej, zdecydowanie.

WRF to z kolei siedem godzin muzyki, wśród których po występie [Vespy](http://pl.wikipedia.org/wiki/Vespa_(grupa_muzyczna) 'chodźmy teraz tańczyć ska, aż po blady świt') myślałem, że już lepiej być nie może, dopóki na scenę nie wszedł [Habakuk](http://pl.wikipedia.org/wiki/Habakuk_(grupa_muzyczna) 'mamy reggae vibes i potężne basu brzmienie, tak'). Moje dwa małe marzenia – usłyszeć na żywo <cite>Dobry riddim</cite> i <cite>[Miasto](http://m.shot.pl/miasto.ogg 'miasta bandyckiej miłości, zdecydowanie')</cite>, choćby i bez Muńka – okazały się naprawdę skromne: <cite>Dobry riddim</cite> był drugi, a w połowie koncertu pojawił się Muniek, więc było i <cite>Miasto</cite>, i <cite>Mit ukuty</cite>, i <cite>Rasta trans</cite>, i, na pożegnanie, <cite>Rozczochrany łeb</cite>.

W życiu nie byłem na lepszych koncertach; chciałbym to jeszcze kiedyś móc powiedzieć, ale w tej chwili poprzeczka jest pod samym niebem.
