---
date: 2002-05-04 01:41:00 +0200
layout: wycinki
title: Porażka kojota
---

Widziałem ostatnio pięć filmów. Dwa dobre, dwa złe i jeden wymykający się ocenom… Ale – po kolei:

1. <cite>[Poranek kojota](http://filmweb.pl/aa=8790,fbinfo.xml '…na filmweb.pl')</cite> – _bardzo_ nie lubię czuć się zażenowany oglądając film. ’Nuff said.

2. <cite>[Star Trek: Pierwszy kontakt](http://imdb.com/Title?0117731 'Resistance is Futile')</cite> – ciekawy eksperyment; kiedyś nawet lubiłem oglądać Star Trekowe seriale, ale to było w czasach <cite>The Next Generation</cite> – i, o ile pamiętam, wtedy w fabule chodziło o możliwie pacyfistyczne rozwiązywanie konfliktów… Tego filmu nie ratuje nawet Patrick Stewart jako niezmożony Jean-Luc Picard – gra niestety niewiele lepiej od Jeremiego Ironsa w roli Profiona z <cite>[Lochów i potworów](http://imdb.com/Title?0190374 'This is no game')</cite>, a to chyba najgorsza rola dobrego, zawodowego aktora, jaką w życiu widziałem.

3. <cite>[Indiana Jones i świątynia zagłady](http://imdb.com/Title?0087469 'If adventure has a name… it must be Indiana Jones')</cite> – klasyk mojej młodości… I powinno było tak zostać. Znów okazuje się, że to, co kiedyś było rewelacją, dziś może nie wytrzymać próby czasu – a w takim przypadku naprawdę lepiej mieć dobre wspomnienia z dzieciństwa. Choć – z drugiej strony – jak na „brane wprost” przygodowe kino akcji, to nawet znośne… A Harrisona Forda mogę oglądać w zasadzie w każdej roli.

4. <cite>[Człowiek, którego nie było](http://imdb.com/Title?0243133 '„The Man Who Wasn’t There” na imdb.com')</cite> – lubię chyba wszystkie produkcje braci Coen. I choć ta nie jest tak dobra jak <cite>[Bracie, gdzie jesteś?](http://imdb.com/Title?0190590 'They have a plan, but not a clue')</cite>, to z czystym sumieniem polecam. Choćby dla czarno-białych zdjęć Rogera Deakinsa.

5. <cite>[Plotka](http://imdb.com/Title?0243493 '„Le placard” na imdb.com')</cite> – po prostu: gorąco polecam, bo warto.
