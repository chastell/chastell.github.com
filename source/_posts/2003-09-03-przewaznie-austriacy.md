---
date: 2003-09-03 01:38:28 +0200
layout: wycinki
title: Pernter, Pfaundler, Schreiber, Süring i Trabert (przeważnie Austriacy)
---

I [jeszcze](/piszacy-wykonywa-ruchy 'poprzedni wycinek z cytatem ze „Wszechświata”'):

> **Strzelanie do chmur gradowych.** Kwestyą skuteczności strzelania do chmur gradowych, celem odwrócenia klęsk, roztrząsano gruntownie na międzynarodowej konferencyi ekspertów, zwołanej […] przez rząd austryacki. Ogółem brało w konferencyi udział 56-u ekspertów. W świeżo ogłoszonem obszernem sprawozdaniu znajdujemy obok kilku źródłowych rozpraw streszczenie dyskusyi, która się nad nimi toczyła. Sprawozdawca prof. Pernter klasyfikuje poglądy ekspertów na 5 kategoryj. Za skuteczne uznało strzelanie do chmur 8 uczestników konferencyi (przeważnie włochów), 9 uważa tę skuteczność za pradwopodobną, 13 uznaje kwestyą poprostu za nieprawdopodobną, 13 uznaje kwestyą poprostu za nierozstrzygniętą, gdy wreszcie 5-u skuteczności tej wprost zaprzecza. Jeżeli zważymy, że wśród ostatnich znajdują się Köppen i v. Konkoly, wśród uważających skuteczność strzelania za nieprawdopodobną Pernter, Pfaundler, Schreiber, Süring i Trabert, tedy musimy wnieść, że się nauka dotychczas na kwestyą tę zapatruje raczej sceptycznie. Niemniej jednak konferencya uchwaliła jednomyślnie, że pożądanem jest dalsze prowadzenie prób strzelania według określonych norm z wielkimi ładunkami i z licznych, rozstawionych na dość znacznym obszarze (najmniej około 4 000 hektarów) armat, w celu ostatecznego rozstrzygnięcia kwestyi. Strzelanie dorywcze z aparatów bądź jednostkowych, bądź nielicznych i małych uznane zostało już teraz jednogłośnie za bezcelowe. W innych rezolucyach konferencya zaleca jeszcze gruntowniejsze wypracowanie obserwacyi gradów i burz, co zapobiegnie czysto empirycznemu postępowaniu poomacku w próbach strzelania.
>
> Wszechświat

Piękne.
