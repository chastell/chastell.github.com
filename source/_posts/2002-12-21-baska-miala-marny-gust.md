---
date: 2002-12-21 01:24:14 +0100
layout: wycinki
tags: [pl, wycinki]
title: Baśka miała marny gust
---

Za kontakt z czytelnikami, którzy pragnęli zamieścić swoje teksty na łamach „Życia Literackiego” (lub łaknęli przynajmniej owych tekstów oceny) odpowiedzialni byli Wisława Szymborska i Włodzimierz Maciąg. Swoje komentarze umieszczali w kąciku <cite>Poczta literacka</cite>, i właśnie wybór tekstów Szymborskiej z tego kącika został swego czasu wydany w postaci książki przez Wydawnictwo Literackie, a całkiem niedawno przeczytany przez Waszego Sprawozdawcę.

Personal favourites:

> Luda, Wrocław
> : To prawda, że Eluard nie umiał po polsku, czy jednak przekładając jego wiersze, trzeba to aż tak mocno podkreślać?
>
> Baśka
> : „Mój chłopiec twierdzi, że jestem za ładna, żeby pisać dobre wiersze. Co myślicie o tych, które załączam?” – Sądzimy, że jest Pani rzeczywiście piękną dziewczyną.
>
> Ary, Szczecin
> : „Odsuńcie rzeczywistość, a nie zrobicie nigdy nieudanego obrazu”, powiedział słynny rzeźbiarz Giacometti. Można tę prawdziwie wysokogatunkową myśl zastosować i do literatury: odsuńcie rzeczywistość, a nie zrobicie nigdy nieudanego wiersza… Oczywiście, bo nieudane może być tylko to, co można ujrzeć w skali porównawczej. W świecie absolutnej dowolności nie jest to możliwe. Jeśli w wierszach zabraknie jakichkolwiek punktów odniesienia do rzeczywistości, jeśli autor programowo rezygnuje z ambicji wyrażenie swego stosunku do świata i siebie samego – czyż znajdą się kryteria pozwalające wyrokować: to jest dobre, to gorsze, a to złe? Wiersze Pana to układanki słowne, których jedyną tajemnicą i dziwnością jest przypadek. Nie odkryliśmy żadnej zasady skojarzeń, żadnej próby zbudowania konsekwentnego obrazu. O sensie nie wspominając. „Tonę w cukrach świata jak ciało zbudzone korą szpaka”… Panie…
>
> Wisława Szymborska, <cite>Poczta literacka, czyli jak zostać (lub nie zostać) pisarzem</cite>

[Polecam gorąco](http://wl.net.pl/ksiazka.php?id=301 'Wydawnictwo Literackie').
