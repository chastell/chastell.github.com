---
date: 2006-12-10 15:08:03 +0100
layout: wycinki
tags: [pl, wycinki]
title: Jak do tej czarnej skóry doszedł jeszcze homoseksualizm, to wielkiej różnicy w mojej sytuacji nie odczułem
---

Wciągnąwszy w piątek późne śniadanie w ukochanej [Bastylii](http://www.bastylia.com.pl/ 'najlepsze naleśniki w Warszawie') redakcja jak zwykle przyswoiła najnowszy numer „[Repliki](http://replika.kampania.org.pl/ 'dwumiesięcznik KPH')”, a w nim wywiad z Krystianem Legierskim, który poza celnym (choć dla wielu nieoczywistym) spostrzeżeniem, że w kwestiach obyczajowych PO jest równie liberalna co PiS, zawiera piękną historię o pamiętnej okładce „Machiny” i towarzyszącej jej billboardach:

> W górach, w moim rodzinnym Koniakowie, gdzie żaden billboard nie zawisł, zaczęły krążyć niesamowite, wykoślawione plotki. Np. że Legierski na wielkich plakatach w dużych miastach trzyma w słoiku figurkę Matki Boskiej w formalinie. Ludzie wiedzieli tylko, że ja na tych zdjęciach widnieję w jakimś przerażającym kontekście i wyobraźnia podpowiadała im najstraszniejsze rzeczy. A dla nich Matka Boska w formalinie to już jest szczyt potworności.
>
> [Mój homoseksualizm to tylko jeszcze jedna inność](http://www.innastrona.pl/wywiady_legierski.phtml 'innastrona.pl ma lepsze archiwa „Repliki” niż ona sama')

W zupełnie innej części Internetu do prywatnego panteonu najbardziej bezwstydnych kretynów w polskich mediach [dołączył](wycinki/mars-wita-was.png '„kamienie, które udają czaszkę”…') za to Andrzej Mężyński z dziennika.pl; niestety najwyraźniej to nie jego czaszka widnieje na zdjęciu.
