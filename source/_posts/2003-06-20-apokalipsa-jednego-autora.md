---
date: 2003-06-20 14:49:49 +0200
layout: wycinki
tags: [pl, wycinki]
title: Apokalipsa jednego autora
---

W ramach, jak usłyszałem, teatru jednego widza zaliczyliśmy (w składzie asqueltowa Ania, [AA](http://asq.art.pl/ ' Andy Asquelt – młodzieżowy pamiętnik publiczny') himself, yours truly) wczoraj po nocy <cite>[Apokalipsę](http://teatr-a.art.pl/spektakl.php?id=apokalipsa 'największy spektakl impresaryjnego teatru')</cite>. Zupełnie inną od wcześniej widzianych spektakli kameralnych – wieloosobową, monumentalną, sprawiającą wrażenie znacznie bardziej religijnej, „na poważnie”.

Jak zwykle mam problem z opisaniem tego co widziałem, choć – jak zwykle – wiem, co podobało mi się najbardziej: niesamowity Adam Łoniewski w roli św. Jana, Dominika Płonka i Mariusz Kozioł jako aniołowie (?) prowadzący główną[^1] narrację, świetni Czterej, bardzo fajny pomysł na rydwany…  Fakt, że całość została zagrana na rondzie w środku jakiegoś legionowskiego blokowiska też robił spore wrażenie. Polecam.

> ‘You’re Hells Angels, then? What chapter are you from?’
>
> REVELATIONS, CHAPTER SIX.
>
> Terry Pratchett, Neil Gaiman, <cite>Good Omens</cite>
{:lang='en'}

(Wybaczcie, no jakoś nie mogłem się powstrzymać.)

PS: Asqueltowi [też się podobało](http://asq.jogger.pl/comment.php?eid=4214 'wpis na b-side').

[^1]: poza tą świętojanową, I mean
