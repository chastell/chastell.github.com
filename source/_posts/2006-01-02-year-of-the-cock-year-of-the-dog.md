---
date: 2006-01-02 01:59:05 +0100
layout: wycinki
tags: [pl, wycinki]
title: Year of the Cock → Year of the Dog
---

Cisza tu i spokój, bo redakcja ma generalnie wizję przepisania całego shot.pl od zera, w czym niestety skutecznie przeszkadza rzeczywistość (przeczytajcie koniecznie znalezione na najciekawszym z polskich linkblogów[^1] <cite>[Lord of the Rings: An Allegory of the PhD?](http://danny.oz.au/danny/humour/phd_lotr.html 'a young hobbit, quite bright, a bit dissatisfied with what he’s learnt so far')</cite>), rzeczywistość (na miesiąc przed spodziewanym zakończeniem dziewięciomiesięcznego grantu z [OSI](http://www.soros.org/ 'Open Society Institute') padła jakże piękna propozycja dalszej współpracy, między innymi w [mocno interesujących okolicach](http://art61.pl/ 'Stowarzyszenie 61')) oraz rzeczywistość (pierwsze Święta poza domem). Dodatkowo szał świątecznych zakupów niemalże zakończył się hurtowym kupnem <cite>Lamparta w słońcu</cite> Laury Restrepo – w pewnym momencie z okładkowym opisem „kolumbijski <cite>Ojciec chrzestny</cite> w márquezowskim nastroju” konkurowały już tylko kubki z Crazy Frog. (Korzystając z okazji: pręgierz Empikowi w Arkadii za wyczekiwanie z podniesieniem rolet do ostatniej chwili i wazelina dla panienki w tamtejszym coffeeheaven za otwarcie specjalnie dla mnie pół godziny przed czasem. I jeszcze zniżkę na kartę Euro<26[^2] dają.)

Jeśli 2006 uda się choć w połowie tak dobrze, jak poprzedni, to będzie naprawdę cudnie. Czego i Wam życzę.

> 40 pijanych Mikołajów zrobiło sobie rajd w handlowej części Auckland w Nowej Zelandii, okradając sklepy i napadając na strażników – poinformowała gazeta „The New Zealand Herald”.
>
> — Weszli do sklepu, powiedzieli „wesołych świąt” i sami się obsłużyli — powiedział jeden z kierowników supermarketu. Dodał, że zniszczyli też przystrojoną choinkę.
>
> Policja ma problem, kogo oskarżyć o rabunek i niszczenie mienia, gdyż wszyscy Mikołaje byli jednakowo ubrani i trudno o świadka, który mógłby zidentyfikować sprawców.
>
> Onet.pl

> Na szosie w wiejskiej okolicy niedaleko miasta Cavan w Irlandii doszło w czwartek do chaosu, kiedy z ciężarówki wypadły przewożone kury-nioski i zaczęły znosić jajka.
>
> Droga pokryła się surową jajecznicą. „Kury zaczęły składać jajka na jezdni; warunki są zdradliwe, jest bardzo ślisko” – ostrzegła linia informacyjna dla kierowców AA Roadwatch.
>
> Według policji ciężarówka z nioskami musiała podskoczyć przejeżdżając przez wyrwę w jezdni i wtedy na drogę runęły skrzynki z ptakami. Na wolność wydostało się siedem tysięcy niosek.
>
> — Ciężarówkę wnet usunięto, ale jej ładunek spacerował po drodze i dookoła — powiedział sierżant Jim Greene. — Trzeba było zorganizować ekipę do wyłapania kur. A na składanie jaj nic nie można było poradzić. Ostatecznie nioski są przecież właśnie po to.
>
> gazeta.pl

> The Denver Daily News would like to offer a sincere apology for a typo in Wednesday’s Town Talk regarding New Jersey’s proposal to ban smoking in automobiles. It was not the author’s intention to call New Jersey ‘Jew Jersey.’
>
> [Regret the Error](http://www.regrettheerror.com/2005/12/13/crunks-05-the-year-in-media-errors-and-corrections/ 'Crunks ’05: The Year in Media Errors and Corrections')
{:lang='en'}

I jeszcze [rzecz o SmartLocku](http://www.thisisbroken.com/b/2005/12/magnavox_televi.html 'classic'). Szczęśliwego.

[^1]: Papryczki Grabunia
[^2]: tentego.
