---
date: 2004-11-01 09:41:06 +0100
layout: wycinki
tags: [pl, wycinki]
title: Nigdzie już nie jest bezpiecznie
---

> Pisaki, kredki, farbki i bloki rysunkowe padły łupem złodziei, którzy minionej nocy włamali się do przedszkola w Dąbrowie Górniczej. Zatrzymana na gorącym uczynku złodziejska szajka składała się z dziewięciolatka, dwóch trzynastolatków oraz ich starszego o rok kolegi.
>
> — Dzieci weszły do przedszkola przez okno, w którym wybiły szybę. Wartość skradzionych przedmiotów to około 200 zł — powiedział dziś Adam Jachimczak z zespołu prasowego śląskiej policji.
>
> Po wykonaniu policyjnych czynności dzieci wróciły do rodziców. Zgodnie z prawem, za przestępstwa mogą odpowiadać przed sądem rodzinnym dzieci powyżej 12. roku życia. Dziewięciolatek nie stanie więc przed sądem, czeka to jednak jego starszych kolegów. Najwyższą zastosowaną wobec nich karą może być skierowanie do zakładu poprawczego.
>
> Rodzice chłopców muszą się także liczyć z koniecznością zapłacenia za szkody wyrządzone podczas włamania.
>
> <cite>Interia</cite>, via <cite>[Ooops!](http://www.ooops.pl/blog/ 'blog ’n’ golb')</cite>

Kiedyś w podstawówce zrobiono nam anonimową ankietę „co zmieniłbyś w naszej szkole” i jedyne, co postulowałem, to usunięcie tabliczki „za szkody wyrządzone przez uczniów odpowiadają rodzice”, bo umieszanie jej na terenie szkoły uważałem za czysty idiotyzm. Tabliczka została, więcej ankiet nam nie robiono.
