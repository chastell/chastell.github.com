---
date: 2003-05-14 14:33:31 +0200
layout: wycinki
tags: [pl, wycinki]
title: Chaos zawsze pokonuje porządek, gdyż jest lepiej zorganizowany
---

> Wiele rzeczy działo się na Niewidocznym Uniwersytecie. Niestety, nauczanie musiało być jedną z nich. Grono profesorskie już dawno uwzględniło ten fakt i opracowało wiele sposobów unikania go. Ale było to całkiem uczciwe, ponieważ – trzeba szczerze przyznać – podobnie postępowali studenci.
>
> System działał bardzo skutecznie i – jak się często zdarza w takich wypadkach – uzyskał status tradycji. Wykłady najwyraźniej się odbywały, gdyż były wypisane czarno na białym w planie zajęć. Fakt, że nikt nie uczęszczał, stanowił tylko nieistotny szczegół. Od czasu do czasu ktoś twierdził, że wynika z tego, iż wykłady wcale się nie odbywają, ponieważ jednak nikt nie uczęszczał, więc nikt nie mógł stwierdzić, czy to prawda. Zresztą i tak padały argumenty (ze strony wykładowcy mętnego myślenia[^1]), że wykłady odbywają się in essence, czyli wszystko jest w porządku.
>
> Tym samym edukacja na Niewidocznym Uniwersytecie działała uświęconą przez wieki metodą umieszczania dużej grupy młodych ludzi w pobliżu dużego zbioru książek, w nadziei że coś przejdzie z jednych na drugich.
>
> Terry Pratchett, <cite>Ciekawe czasy</cite>

Może nie tak zabawny jak kilka poprzednich Pratchettów, ale – jak widać – znów pełen [prawd życiowych](http://chlip.pl/fiszki/?id=10 'fiszka nr 10'). Zakończenie (z kangurem) też jakoś przypadło mi do gustu… Polecam.

PS: Aaargh, tak to jest, jak się czyta Pratchetta z trzymiesięcznym opóźnieniem – kompletnie zapomniałem o [dwóch](http://mimas.ceti.pl/blog/wpis/1045921743 'MiMaS o szefach projektów') [kolejnych](http://mimas.ceti.pl/blog/wpis/1045735285 'MiMaS o zależnościach pionowych') życiowych cytatach (swoją drogą – ciekawa obserwacja, tak sobie porównywać, kto cytuje które fragmenty…). Enjoy.

[^1]: Które jest trochę jak logika rozmyta, tylko bardziej.
