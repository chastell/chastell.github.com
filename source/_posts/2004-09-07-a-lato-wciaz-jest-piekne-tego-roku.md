---
date: 2004-09-07 10:15:00 +0200
layout: wycinki
tags: [pl, wycinki]
title: (A lato wciąż jest piękne tego roku)
---

> Když se jim naplnily dny\\
> a všichni padli svatě,\\
> v čtyřstupech rovnou v nebe šli –\\
> vojáci z Westerplatte.
>
> _(A léto bylo krásné toho roku.)_
>
> A zpívali si: „Ech, to nic,\\
> že bolely nás rány.\\
> Zato nás hřeje nyní víc\\
> pochod po rajské pláni.“
>
> _(Na zemi toho roku bylo tolik vřesu na kytice.)_
>
> „V Gdansku jsme stáli jako zeď,\\
> z děl hvízdli mnohokráte.\\
> Uprostřed mraků plujem teď –\\
> vojáci z Westerplatte.“
>
> A ti, co mají dobrý zrak\\
> i sluch, slyšeli domů,\\
> jak duněl nad střechami mrak\\
> pochodem batajonu.
>
> A slyšeli je přísahat:\\
> „než spadá s větví listí,\\
> v slunci se budem vyhřívat\\
> na rajských vřesovištích.
>
> Až zimní čas se přežene\\
> v černých smutečních šatech,\\
> do Varšavy zas přijdeme –\\
> vojáci z Westerplatte.“
>
> Konstany Ildefons Gałczyński, <cite>Píseň o vojácích z Westerplatte</cite>
{:lang='cz'}
