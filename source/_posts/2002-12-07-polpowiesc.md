---
date: 2002-12-07 09:41:30 +0100
layout: wycinki
tags: [pl, wycinki]
title: Półpowieść
---

> Z narażeniem życia Ziółek zajumał matce bibułę. U matki ten formularz nosił nazwę recepty. Wszystko na niej było: nazwisko, wiek, zaordynowane lekarstwo, pieczątki i podpis. Było też miejsce na dopisanie interesującego nas specyfiku. Nieważne, że oba leki już na papierze wizualnie się gryzą, bo niecierpliwy Ziółek zadowolił się jedynie zbliżoną barwą długopisu, charakterem pisma nie przejmując się wcale. Nieważne, że w kwestii farmakologicznej zestawienie leku na serce i Ogrójca wskazuje na próbę zabójstwa 64-letniego Waldemara Rozegnała. Nieważne. Jest ciśnienie na spróbowanie Ogrójca, a bibuła jest tylko jedna.
>
> Ziółek wygląda jak niedojrzały ser szwajcarski, jedynie niewidoma pani magister mogłaby zrealizować serowi receptę, niestety, ślepych w aptekach nie trzymają, reszta ryzyka należy więc do mnie. Ustalamy marszrutę i czas, na budziku, który musi leżeć, żeby chodzić, jest siedemnasta. Godzina Wu.
>
> Jan Sobczak, <cite>Dryf</cite>

Do wczoraj myślałem, że w kategorii „najlepiej wydane pieniądze” w tym roku nic nie ma szans nawet zbliżyć się do [Zembatego](/alleluja 'wycinek „Alleluja!”'), a tu taka miła niespodzianka.

Bardzo dziękując Klusowi za rekomendację – [polecam gorąco](http://www.merlin.com.pl/sklep/sklep/strona.towar?oferta=115866 '„Dryf” w Merlinie').
