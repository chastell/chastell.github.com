---
date: 2006-01-23 23:49:46 +0100
layout: wycinki
tags: [pl, wycinki]
title: Najnowszy Pilch
---

> Jak powszechnie wiadomo, istnieje kategoria niezmiernie cennych, doniosłych i ważkich periodyków, których istotą jest to, że nie podobna ich ani w całości przeczytać, ani definitywnie wyrzucić. Kolejne numery podlegają wprawdzie dezaktualizacji, ale przeważnie zawierają choć jeden materiał wysoce uniwersalny i na domiar złego mają pozór książek. Zasadą ich bytu jest składowanie. Odkłada się je na później, co jest, ma się rozumieć, utopią czystą. Kategoria „lektury odłożonej na później” ma tysiąc odmian, każda z nich jest utopijna, tak jak piękne są wznoszące się w coraz, jak się zdaje, rzadszych domach żółte słupy „Twórczości”, szare pnie „Kultury”, czy z lekka spiralnie skręcające i jakby z kości słoniowej uczynione kolumny „Zeszytów Literackich”.
>
> Jerzy Pilch, <cite>[Indeks moich braków](http://archiwum.polityka.pl/art/indeks-moich-brakow,378693.html 'felieton o spisie treści „ResPubliki”')</cite>, „Polityka” 3/2006 (2538)

Doskonale go rozumiem, mam tak z „[Bajtkami](http://pl.wikipedia.org/wiki/Bajtek '’85-’96 represent')”.
