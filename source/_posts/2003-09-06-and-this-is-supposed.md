---
date: 2003-09-06 16:28:22 +0200
layout: wycinki
title: And this is supposed to be a good thing
---

> Specjalna „kamizelka” ratunkowa mogłaby opóźniać śmierć, jeśli człowiek wpadłby w głąb czarnej dziury – uważa badaczka [Deborah Freedman] z Uniwersytetu Harwarda. Konstrukcja musiałaby mieć jednak masę ponad 12 000 trylionów ton, czyli tyle co asteroida o średnicy 150 kilometrów – informuje „New Scientist”. […]
>
> Wokół czarnej dziury znajduje się tzw. horyzont zdarzeń, o których nie może nigdy otrzymać żadnych informacji – nie przepuszcza fal elektromagnetycznych i innych, powolniejszych sygnałów biegnących w kierunku obserwatora, przepuszcza je natomiast w kierunku przeciwnym.
>
> Gdyby człowiek wpadł do czarnej dziury, nastąpiłby proces „spagettyfikacji”, rozciągnięcia trwającego niecałe 0,1 sekundy – tłumaczy Richard Gott z Uniwersytetu Princeton. Jeśli do dziury najpierw zbliżyłyby się stopy, byłyby silnej pociągnięte niż głowa. Boki ciała zostałyby ściśnięte i zmiażdżone. W trakcie 0,1 sekundy sygnał o bólu zdążyłby, niestety, dotrzeć do mózgu. Gott zastanawia się, czy dałoby się wydłużyć życie i skrócić ból.
>
> Dzięki „wynalazkowi” Freedman stopy i głowa człowieka wciąganego w głąb dziury leciałyby w tym samym tempie, ponieważ jego grawitacja przeciwdziałałaby grawitacji czarnej dziury. Dzięki temu moment śmierci nadszedłby o 0,09 sekundy później, a rozerwanie ciała na strzępy trwałoby 0,003 sekundy.
>
> Jak wyjaśniają badacze, te dziewięć setnych sekundy można by poświęcić na oglądanie horyzontu zdarzeń.
>
> PAP
