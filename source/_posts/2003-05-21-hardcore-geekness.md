---
date: 2003-05-21 02:34:54 +0200
layout: wycinki
tags: [pl, wycinki]
title: Hardcore geekness
---

Wspominałem Wam już kiedyś o [Brainfucku](http://muppetlabs.com/~breadbox/bf/ 'An Eight-Instruction Turing-Complete Programming Language'), zdarzyło mi się zachwycić [Ook!-iem](http://dangermouse.net/esoteric/ook.html 'a programming language designed for orang-utans'). I naprawdę myślałem, że jeśli chodzi o tę dziedzinę życia, to w zasadzie dużo dalej nie można odjechać… Jak to było? „Taki stary, a taki głupi”?

[INTERCAL](http://muppetlabs.com/~breadbox/intercal-man/home.html 'INTERCAL’s main advantage over other programming languages is its strict simplicity'). The full name of the compiler is „Compiler Language With No Pronounceable Acronym”, which is, for obvious reasons, abbreviated „INTERCAL”.

[False](http://wouter.fov120.com/false/ 'confusing everyone with an obfuscated syntax'). Przykładowy program kopiujący pliki: `ß[^$1_=~][,]#`

[Kvikkalkul](http://kuoi.asui.uidaho.edu/~kamikaze/documents/kvik.html 'DO NOT DISTRIBUTE THIS INFORMATION TO SWEDEN!!!'). The statement `333/ 44` declares a storage area for 44 numbers with the label 333… Jasna sprawa.

[Befunge](http://en.wikipedia.org/wiki/Befunge 'Twisted, Deranged Programming Language in the Tradition of BrainFuck and False'). `&,` prints out „A” if the user types „65”, and `~.` prints out „65” if the user types „A”. (Oczywiście, jeśli Befunge, to także [Orthogonal](http://muppetlabs.com/~breadbox/orth/orth.html 'damn few instructions (though strangely enough capable of writing to stdout)').)

[TMMLPTEALPAITAFNFAL](http://p-nand-q.com/humor/programming_languages/tmmlpteal.html 'approximately 10e32 languages in one small compiler') (poza udowodnieniem, że czasem faktycznie lepiej nazwać język „INTERCAL” niż skracać jego pełną nazwę) wprowadza do świata programistów nową jakość: składnię zależną od dnia programowania. Zły dzień jest wtedy, gdy nazwy zmiennych muszą mieć co najmniej 15 liter; gorszy – gdy składać się mogą jedynie ze znaków o kodach 33-68[^1] oraz litery R.

Dzięki [ZT](http://winterbergs.de/software/zte.htm 'one of the beastiest programming languages on planet Earth') możemy poznać uroki ukośnego przebiegu programu oraz romantyczne pary danych: Romea i Julie; a skoro już i tak przy Szeskpirze jesteśmy – [SPL](http://shakespearelang.sourceforge.net/report/shakespeare/ 'Shakespeare Programming Language') powinien zadowolić wszystkich spragnionych Formy, Treści czy Piękna.

(Najtrudniej powiedzieć mi coś o [Whitespace](http://compsoc.dur.ac.uk/whitespace/ 'a particularly useful language for spies') – mało programów w tym języku widziałem.)

Oczywiście, ktoś mógłby z przekąsem zapytać „dziadku – i po co to wszystko?”. Zasugerować, że nikt tak naprawdę tych języków nie używa, że – poza byciem ciekawostką – języki te nie nadają się do niczego konstruktywnego… [99 butelek piwa na ścianie](http://99-bottles-of-beer.ls-la.net/ 'one program in 515 languages'). To tak na dobranoc.

[^1]: cyfry, litery A-D oraz znaki `!"#$%&'()*+,-./:;<=>?@`
