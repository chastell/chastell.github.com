---
date: 2003-10-16 02:31:59 +0200
layout: wycinki
tags: [pl, wycinki]
title: Czuję się trochę jak pan Jourdain
---

W Łodzi często w ramach rozrywki czytam sobie archiwalne numery „Machiny”. Dziś ~rano Marta woła mnie z wanny, idę zobaczyć co tam znalazła, patrzę na wskazany artykuł…

> — Blog to forma prezentacji pewnych treści. Najświeższe zapiski znajdują się u góry, starsze niżej, do każdego odwołać się można linkiem bezpośrednim, każdy opatrzony jest datą i godziną, choć i to nie jest żelazną zasadą — definiuje autor jednego z blogów, Piotr Chlipalski. Treścią blogów może być wszystko: od opowieści o porannej wizycie w łazience, przez komentarz wydarzeń obecnych w mediach, aż po filozofowanie i poezję. […]
>
> — Platon przechadzał się po ogrodach Akademii, Kierkegaard pisał dzienniki, kolejna „głowa” ma własną rubrykę w gazecie, a my prowadzimy blogi – idea jest ta sama, jedynie forma publikacji się zmieniła — argumentuje Piotr Chlipalski.
>
> <cite>Globalna intymność</cite>, „Machina”, luty 2002

(W numerze lutowym można także znaleźć artykuł o najsłynniejszych groupies wszech czasów oraz jednozdaniową zapowiedź pewnego znanego filmu: „drużyna pod przywództwem hobbita Troda Begginsa wyrusza na niebezpieczną wyprawę, by zniszczyć magiczny pierścień”.)
