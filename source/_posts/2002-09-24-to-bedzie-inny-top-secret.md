---
date: 2002-09-24 03:27:47 +0200
layout: wycinki
tags: [pl, wycinki]
title: To będzie inny „Top Secret”
---

Na [GOL-u](http://www.gry-online.pl/ 'Gry OnLine') pojawił się [wywiad](http://www.gry-online.pl/s018.asp?ID=100 'To będzie inny „Top Secret”') z Martinezem i Aleksem o rekatywacji „Top Secretu”. Z ciekawszych fragmentów:

> GOL
> : Czytelnicy starego „Top Secretu” mają dziś prawie 30 lat, pracują, założyli rodziny, nie zarywają już nocek przy <cite>Secret of the Monkey Island</cite>.

Ekhm. Latek mam zweiundzwanzig. Nie pracuję (niby robię jakieś-tam umowy o dzieło, ale chyba nie o to im chodziło), rodziny nie założyłem. A co do `c:\\gry\monkey\monkey1` i `c:\\gry\monkey\monkey2` – coż, to tylko jedno kliknięcie stąd…

Z rzeczy budzących nadzieję:

> GOL
> : Czy zakładacie surowość ocen? Jaka jest średnia z pierwszego numeru?
>
> Alex
> : W pierwszym numerze średnia ocen jest poniżej 2,5 gwiazdki. Nie ma oceny wyższej niż 4 gwiazdki. To będzie bardzo surowe pismo. Smutna prawda jest taka, że większość gier przynosi rozczarowania. […]
>
> GOL
> : A tematyka okołogrowa – filmy, książki, RPG.
>
> Martinez & Alex (razem, przekrzykując się)
> : Nie, noł, never. Jesteśmy od pisania o grach. […]
>
> GOL
> : Co z konsolami?
>
> Alex
> : Pismo będzie ściśle pecetowe.

Z serii „szkoda, bo łezka się w oku kręci”:

> Martinez
> : Powiedzmy sobie otwarcie – nie będzie Kopalnego, (padnij) Naczelnego (powstań), Dżemika, trawnika, Triumwiratu. Na pewno nie będzie.

…a Krzyś Kubeczko?

Ale najważniejsze, że chłopcy zdają sobie sprawę do czego się zabierają:

> GOL
> : Ostatnie, ale bardzo ważne pytanie. Czy nie boicie się, że po premierze nowego „Top Secret” zwali się na was fala krytyki, że nadużyliście kredytu zaufania, pogrzebaliście legendę, że nie ma Kopalnego, że nowy „TS” to nie jest już ten sam „TS”?
>
> Martinez
> : Taka konfrontacja z legendą będzie. I my ją na pewno przegramy, bo każdy by przegrał. Nie wchodzi się dwa razy do tej samej rzeki. Ta czasoprzestrzeń, w której istniał poprzedni „Top Secret”, tamten świat, tamci ludzie – to po prostu już nie wróci. Dziś, po 10 latach, zrobiliśmy tak dobre pismo, jak tylko potrafiliśmy. Ale pismo inne.

No, jak tak, to ja jutro z samego rana lecę do kiosku.
