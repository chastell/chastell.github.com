---
date: 2003-10-18 14:21:54 +0200
layout: wycinki
tags: [pl, wycinki]
title: Of crows and men
---

> Niemiecka policja poinformowała w poniedziałek o skutecznej akcji przeciwko wronie, która w Dortmundzie złośliwie napadała na ludzi. […]
>
> Po nieudanej obławie na wronę, która podczas weekendu zaatakowała kobietę i dziecko, policjanci podrzucili ptakowi przysmak – kocie jedzenie, nasączone owocową wódką.
>
> „Wrona zalała się w pestkę” – powiedział rzecznik policji w Dortmundzie. Ptak odsypia pijaństwo w jednym ze schronisk dla zwierząt.
>
> PAP

> Potomkowie angielskiego misjonarza, który przed 136 laty został zjedzony przez tubylców na Fidżi, otrzymali przeprosiny od mieszkańców wioski, w której to nastąpiło, a wraz z nimi zaproszenie do przyjazdu na Fidżi.
>
> Wielebny Thomas Baker został zabity i ugotowany przez mieszkańców wioski Tui Navatusila na wyspie Viti Levu 21 lipca 1867 roku po tym, jak wyjął grzebień z włosów wodza plemienia. Dotykanie głowy wodza jest na Fidżi zabronione.
>
> Cytowany przez ówczesnych kronikarzy uczestnik tamtych wydarzeń powiedział: „zjedliśmy wszystko oprócz jego butów”. Jeden z ocalałych butów znajduje się na wystawie w Muzeum Fidżi.
>
> PAP

Kiedyś można było sobie ograniczyć prenumeratę tylko do działu <cite>Rozmaitości</cite>, szkoda że od tego odeszli.
