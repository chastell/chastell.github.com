---
date: 2002-07-22 11:26:30 +0200
layout: wycinki
tags: [pl, wycinki]
title: Kino „Azyl” przedstawia
---

Przez ostatni weekend udało mi się znaleźć bardzo przyjemny azyl (ucieczka przed remontem; wiedziałem, że ten temat jakoś wróci na <cite>wycinki</cite>…) w mieszkaniu mojej siostry. Złapałem trochę oddechu i nadrobiłem pewne zaległości filmowe:

* <cite>[Niezniszczalny](http://imdb.com/Title?0217869 'Some things are only revealed by accident')</cite> – nienajlepszy film z całkiem przyjemną obsadą (Willis i Jackson). Zakończenie, choć w sumie przewidywalne, trochę mnie zaskoczyło, ale poza tym raczej strata czasu.
* <cite>[Monty Python i Święty Graal](http://imdb.com/Title?0071853 'Makes Ben Hur look like an epic')</cite> – dalej sprawdza się jako klasyk mojej młodości i jeden z najlepszych filmów Monty Pythona. Jeśli ktoś jeszcze nie widzał (‽) – gorąco polecam.
* <cite>[12 Małp](http://imdb.com/Title?0114746 'The future is history')</cite>. Zachęcony dawno temu przez [Chlipa](http://chlip.pl/ 'piotr.chlipalski, 1996-2002 r.') ostrzyłem sobie na ten film zęby – i nie zawiodłem się. Dość powiedzieć, że nie udało nam się (już rano, zupełnie na trzeźwo) ustalić z Coenem wspólnej wersji „o co chodziło w zakończeniu”…
* <cite>[Moulin Rouge](http://imdb.com/Title?0203009 'The show must go on')</cite> – widziałem po raz drugi i na pewno zobaczę trzeci. Rewelacyjna rola Jima Broadbenta[^1], świetni Kidman i McGregor. Muzyka, kostiumy, Czerwony Młyn. Bomba.

A jutro wybieram się do kina na <cite>[Raport mniejszości](http://imdb.com/Title?0181689 'What would you do if you were accused of a murder, you had not committed… yet?')</cite>. No, zobaczymy.

PS: Nie zobaczymy, bo <cite>Raport</cite> wchodzi w Polsce do kin 20 września.

[^1]: w roli Harolda Zidlera
