---
date: 2006-08-01 16:38:58 +0200
layout: wycinki
tags: [pl, wycinki]
title: Ja preferuję relaks w rytmie roots-reggae-ragga (to w dobie chaosu idealna przeciwwaga)
---

Po powrocie w zeszły poniedziałek do ukochanego kraju, umiłowanego kraju, poczytaniu o zmianach kadrowych („nie byłoby tego, co teraz jest w Polsce, nie byłoby tej próby naprawy Rzeczypospolitej, gdyby nie ojciec dyrektor” oraz „[jest pewien element](http://www.spieprzajdziadu.com/2006/07/29/czapeczka-z-dzwoneczkami/ 'czapeczka z dzwoneczkami?'), który różni mnie od większości warszawskiej inteligencji”, wreszcie premier z którym się zgadzam), o modłach sejmu o deszcz (i pamiętajcie, że to nie są kpiny z liturgii), o nowych, prostszych maturach, o [Świątyni Bożej Opatrzności w każdym województwie](http://www.spieprzajdziadu.com/2006/07/28/swintynie-swn-widze-wielkn/ 'to jest inicjatywa wielka, historyczna') (i miliony dla górników, i miliony dla rolników…), o [nowych zadaniach polskiej policji](http://queerpolitik.blogspot.com/2006/07/prywatne-jest-polityczne.html 'jedenaste: nie dotykaj') oraz [klasycznych zasadach polskiej biurokracji](http://queerpolitik.blogspot.com/2006/08/czy-aby-na-pewno-nie-jestem-wielbdem.html 'jaki kraj takie urzędy, najwyraźniej'), o tym, że brak telewizora i radia to jeszcze nie powód, żebym nie płacił abonamentu (przecież [tyle jest do oglądania](http://stronger.jogger.pl/2006/08/01/z-macica-w-sluzbie-ojczyzny 'odkurzacz już mam, czas na karierę')) jakby zatęskniłem za obczyzną.

> Poradnik tworzenia silnych haseł
>
> 1. Wymyśl zdanie, które łatwo zapamiętasz. To będzie podstawa silnego hasła. Musi być dla Ciebie łatwe do zapamiętania, na przykład: „Moja mama Bożena obchodzi urodziny 28 VI”.
> 2. Teraz weź pierwsze litery każdego ze słów oraz liczby w zapisie arabskim i rzymskim, a otrzymasz: „MmBou28VI”.
> 3. Możesz dodatkowo zwiększyć złożoność hasła. Osiągniesz to dodając znaki interpunkcyjne lub wprowadzając fragmenty słów, z błędnym zapisem, na przykład zamiast „B” daj „Borze”, a zamiast „m” – „#”. Wówczas otrzymasz: „M#Borzou28VI”.
>
> mBank, <cite>Bezpieczeństwo</cite> 7/2006

Bo jak oszaleć, to wszyscy razem, tak?
