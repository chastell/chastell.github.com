---
date: 2002-07-08 00:07:57 +0200
layout: wycinki
tags: [pl, wycinki]
title: The maze was so small that people got lost looking for it
---

Ostatnio przeczytałem najnowszego dostępnego po polsku Pratchetta – <cite>Zbrojnych</cite>. IMHO to jedna z lepszych pozycji <cite>Świata Dysku</cite> – a <cite>ŚD</cite> to chyba najlepsza seria książkowa jaką znam.

Kapitan Nocnej Straży Samuel Vimes w jadłodajni Shama Hargi:

> — Wiesz, wypiłem w życiu sporo paskudnej kawy, ale teraz miałem wrażenie, że ktoś przeciągnął mi piłą po języku. Długo się gotowała?
>
> — A którego dziś mamy? — spytał Harga, czyszcząc szklankę. Harga na ogół czyścił szklanki. Nikt nigdy nie odkrył, co się dzieje z czystymi. […]
>
> — Zjadłbym ze dwa jajka — powiedział Vimes. — Z żółtkami całkiem na twardo, ale białkiem tak rzadkim, że ścieka jak syrop. I z bekonem, ale tym specjalnym bekonem pokrytym odłamkami kości i z wiszącymi kawałkami tłuszczu. I kromkę smażonego chleba, wiesz, takiego, że na sam widok arterie się czopują.
>
> — Ciężkie zamówienie — ocenił Harga.
>
> — Wczoraj dałeś radę.
>
> Terry Pratchett, <cite>Zbrojni</cite>
